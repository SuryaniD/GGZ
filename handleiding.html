<!DOCTYPE html>
<html>

<head>

<title>Visie DNV-HC Herstelgerichte Zorg 2019-2021</title>

<link rel="stylesheet" href="ggzingeest.css">

</head>

<body>

<a name="top"></a>

<img src="kop.jpg" style="width: 100%;">

<div class="logo"><a href="#top"><img src="logo.png" title="Naar boven" style="width: 100%; border: 0;"></a></div>

<h1>Visie DNV-HC Herstelgerichte Zorg 2019-2021</h1>

<p>Wij nemen onze verantwoordelijkheid voor de zorg van de, aan de afdeling toevertrouwde, patiënt in crisis en hebben oog voor zijn of haar hulpvraag. Wij bieden een psychiatrische behandeling aan volgens de zorgstandaarden, waarbij we de continuïteit van deze zorg, een transparante benadering en nauwe samenwerking met naasten van de patiënt, hoog in het vaandel hebben staan.</p>

<p>Door sterk in te zetten op deskundigheidsbevordering en innovatie willen wij, als afdeling, een grote sprong op kwalitatief gebied maken.</p>

<p>In 2021,</p>

<ul>
<li>dragen we bij aan het de-stigmatiseren van onze populatie</li>
<li>werken we volgens een feedbackcultuur</li>
<li>streven we naar zero-suïcide</li>
<li>zijn we als team gespecialiseerd in de Open Dialoog methode</li>
</ul>

<div class="line">&nbsp;</div>

<h2>Open Dialoog</h2>

<p>Open Dialogue is hoofdzakelijk een doelgericht systeem van psychiatrische zorg en behandeling, gebaseerd op 30 jaar praktijkonderzoek. Daarbij wordt zo snel mogelijk samenspraak met álle betrokkenen georganiseerd. Tijdens brede gesprekken wordt openlijk geluisterd naar de verschillende ervaringen en perspectieven. Op die manier kan ook samen naar mogelijke doelen, krachten, hulpbronnen en andere oplossingen worden gezocht.</p>

<h2>De zeven principes van open dialoog</h2>

<ul>
<li>Onmiddellijke hulp: binnen 24 uur</li>
<li>Sociaal netwerk: vanaf de eerste bijeenkomst erbij betrekken</li>
<li>Flexibiliteit en mobiliteit: duur, plaats en inhoud van behandeling naar behoefte</li>
<li>Verantwoordelijkheid: behandelaar die eerste contact heeft is en blijft verantwoordelijk voor vervolg</li>
<li>Psychologische continuïteit: zelfde team zo nodig ambulant als in kliniek; alle zorg binnen het team; bij latere terugval zo veel mogelijk zelfde team</li>
<li>Tolerantie voor onzekerheid/niet-weten: geen diagnose stellen maar betekenis op laten komen</li>
<li>Dialogisme: het bevorderen van dialoog staat voorop
</ul>

<h2>Elementen die terugkomen in  de grondhouding vanuit de Open Dialoog</h2>

<ul>
<li>Radicaal luisteren</li>
<li>Onvoorwaardelijke acceptatie</li>
<li>Met volle aandacht aanwezig zijn</li>
<li>Geven van reflecties</li>
<li>Valideren</li>
<li>Transparantie</li>
<li>Voorspelbaarheid</li>
<li>Alle stemmen worden gehoord /iedereen doet mee</li>
<li>Starten met wat de patiënt wil bespreken ... en in een systeemgesprek starten met de eerste die iets te zeggen heeft ... eigen agenda parkeren</li>
</ul>

<p>link: <a href="https://www.umassmed.edu/globalassets/psychiatry/open-dialogue/keyelementsv1.109022014.pdf">THE KEY ELEMENTS OF DIALOGIC PRACTICE IN OPEN DIALOGUE: FIDELITY CRITERIA</a></p>

<div class="line">&nbsp;</div>

<h2>Open Dialoog op de afdeling High Care</h2>

<p>De open dialoog staat voor een aanpak en voor een grondhouding/attitude waarbij  de patiënt en het netwerk maximaal gefaciliteerd worden om zelf sturing te geven aan het herstel.</p>
 
<p>De insteek dat de open dialogue als methode wordt ingezet om in een aantal gesprekken (zoveel als nodig) met alle betrokkenen te komen tot een behandelplan. Dit betekent om direct voor het eerste ZAG gesprek zoveel mogelijk de belangrijke mensen te betrekken en na het gesprek een vervolg gesprek te plannen. Waarbij niet gezegd is dat per definitie altijd dezelfde mensen altijd aanwezig moeten zijn. De voordelen hiervan zijn dat...</p>

<ul>
<li>je direct veel meer informatie krijgt</li>
<li>je actieve betrokkenheid van de ambulante partners vraagt</li>
<li>alle stemmen worden gehoord, iedereen doet mee</li>
</ul>

<p>Van belang is dat je je realiseert wat de impact van opname voor een patiënt kan zijn, dit vraagt van een ieder om hier bewust mee om te gaan. Bij opname is het vaak lastig een afweging te maken van wat je moet en wil vertellen en wat er mogelijk is. Dit betekent dat de ontwerpen later nog wel aan bod moeten komen.</p>

<p>De afspraak is dat we niet meer voor- en nabespreken. Het is belangrijk om er op te letten dat het ochtendoverleg niet een subsituut wordt van het voorbespreken. Het is belangrijk om alert te zijn. Het toch voor- en nabespreken doe je al snel. Deze alertheid betreft niet alleen ons eigen handelen maar ook het handelen of de vraagstelling van ambulante partners.</p>

<p>De Open Dialoog staat niet voor een totale ommezwaai in de dingen die je doet. Het CrisisSignaleringsPlan, de eerste 5 minuten en geen voor- en nabespreking passen hier heel goed in. In eerste instantie staat de Open Dialoog voor een continu bewustzijn van de mate waarin je bereid bent om de patiënt serieus te nemen en diens eigen herstel te ondersteunen.</p>

<div class="line">&nbsp;</div>

<h2>Familie en Naasten op de High Care</h2>

<p>Familie en naasten zijn in het herstelproces van de patiënt belangrijk omdat de samenwerking kan leiden tot een toename van herstel. Het steunsysteem staat voor de uitdaging om zich aan te passen en te leren omgaan met de gevolgen van de psychische aandoening van de cliënt. Ondanks dat het veel moeite met zich meebrengt, kan deze zorg en betrokkenheid juist ook de moeite waard zijn. Het kan namelijk leiden tot positieve persoonlijke ervaringen en nauwe banden, zich nuttig voelen en van elkaars aanwezigheid genieten. Meer dan de helft van de cliënten (54 procent) zegt dat de steun van familie een belangrijke factor is in hun herstelproces.</p>

<p>De High Care afdeling streeft naar het zoveel mogelijk betrekken van het systeem tijdens de opname van een patiënt. Waar vaak aan voorbij wordt gegaan is dat de opname voor familieleden ook een impact kan hebben. Meerdere kenmerken van de ziekte van de persoon komen naar voren die effect kunnen hebben op de familieleden. Symptomen zijn als eerste van invloed op de familie. Hiermee wordt bedoeld dat de ernst van de symptomen invloed heeft op de familiebanden.</p>

<p>Ten eerste gaat het voornamelijk over agressief gedrag, het vijandige gedrag, het zelfdestructieve gedrag, negatieve symptomen, verslavingen, hallucinaties en wanen.</p>

<p>Ten tweede kunnen gezins- en familierelaties gaan verslechteren. Dit kan komen door de situaties die zijn voorgevallen door het ziektebeeld, door verdriet of ruzies. Familiesystemen kunnen instorten en huwelijken kunnen eindigen in een echtscheiding.</p>

<p>Het derde punt betreft stigmatisering dat niet alleen bij de cliënt voorkomt. Ook kan dit voorkomen binnen de familie, omdat bijvoorbeeld vrienden steeds minder van zich laten horen omdat hun familielid een psychische aandoening heeft. Het gevolg van deze stigmatisering is dat de familie of het steunsysteem zelf ook kwetsbaarder wordt voor een psychische aandoening.</p>

<p>Vanuit de High Care wordt er voortdurend gestreefd naar de samenwerking met het netwerk. Dit wordt op verschillende manieren gehanteerd:</p>

<h3>Rooming in / ondersteuning van systeem</h3>

<p>Naastbetrokkenen kunnen actief een rol vervullen als het gaat om (de preventie van) dwang en drang. Zo kunnen ze een belangrijke inbreng hebben in het signaleringplan en een signalerende rol spelen. Bovendien kan de aanwezigheid van een naastbetrokkene ook rustgevend werken voor de cliënt in een crisissituatie.</p>

<p>Naastbetrokkenen zijn dan ook steeds vaker welkom op de afdeling. Bij allochtone cliënten die geen Nederlands spreken kan de familie een belangrijke rol vervullen als tolk. 'Rooming in' houdt in dat naastbetrokkenen kunnen blijven overnachten bij de cliënt op de afdeling.</p>

<h3>Zorg Afstemmings Gesprek (ZAG)</h3>

<p>Het zorgafstemmingsgesprek heeft als doel de behandeling af te stemmen in de kliniek, duidelijkheid te verschaffen in de behandelvraag voor alle betrokken partijen en duidelijkheid verschaffen over de verantwoordelijkheden tijdens opname. Bovendien heeft het als doel de opnameduur te verkorten en mogelijk opname te voorkomen. Het is wenselijk dat de ambulant behandelcoördinator, de behandelaar van de kliniek, de persoonlijk begeleider van de kliniek, de cliënt en naastbetrokkenen van de cliënt aanwezig zijn.</p>

<h3>Systeem Informatie Gesprek (SIG)</h3>

<p>Een SIG heeft als doel om met patiënt, arts en familie samen te komen om de behandeling te evalueren en om meer informatie te verkrijgen. Het informatie verkrijgen is erop gericht om te bekijken hoe patiënt was voor opname, welke vooruitgangen het systeem ervaart gedurende de opname en hoe zij de toekomst tegemoet zien. Ook kunnen zij hun inbreng leveren wat betreft medicatie maar ook bekijken wat naasten kunnen doen om heropname te voorkomen.</p>

<h3>Familievertrouwenspersoon</h3>

<p>Het kan gebeuren dat de behandeling anders loopt dan familie verwacht of dat familie niet tevreden is over de manier waarop wij met familie of hun naaste omgaan. Wellicht loopt familie met vragen of ongenoegens rond. De High Care afdeling vindt het belangrijk dat familie zich hierover kan uiten, zodat zij aan verbetering kan werken. Voor vragen en/of klachten over bejegening en de behandeling kan familie terecht bij de familievertrouwenspersoon.</p>

<h3>KOPP (Kinderen van ouders met psychiatrische problemen)</h3>

<p>Wanneer opvoeder ziek wordt, kunnen er veel dingen veranderen. Dit geldt niet alleen voor kinderen van ouders met een lichamelijke ziekte, maar ook voor die met een psychiatrische aandoening en/of verslaving. Via het project KOPP&amp; schOUDERS wordt er actief contact gezocht met de kinderen van patiënten van GGZinGeest, of met de verzorgers van deze kinderen. Indien nodig bieden zij ook ondersteuning in de vorm van praatgroepen en cursussen.</p>

<div class="line">&nbsp;</div>

<h2>'Best Practices'</h2>

<h3>De eerste vijf minuten bij opname</h3>

<p>Deze best practice beschrijft het handelen van verpleegkundigen in die eerste vijf minuten bij een nieuwe opname. Met deze best practice willen wij een kader neerzetten waarin beschreven wordt hoe drang of dwang voorkomen kan worden of beperkt kan worden, met name tijdens de eerste vijf minuten van opname. Deze best practice bestaat uit een onderbouwing van dit handelen en een bijbehorende checklist waarin de concrete werkafspraken staan beschreven (zie procesbeschrijving).</p>

<h3>De eerste vijf minuten bij de start van de dienst</h3>

<p>De eerste vijf minuten van de dienst gaat er vanuit dat het eerste contact in de dienst van een verpleegkundige bepalend is voor de kwaliteit van het verdere contact. Belangrijke aspecten in de eerste vijf minuten zijn onder andere: het bij aanvang van een dienst op een persoonlijke wijze actief contact leggen met de cliënt, de continue aanwezigheid van een verpleegkundige op de afdeling ook tijdens overdrachtsmomenten, het toewijzen van een cliënt aan een verpleegkundige en het maken van een werkverdeling.</p>

<h3>De comfortroom</h3>

<p>Een comfortroom is een prettig ingerichte kamer die op vrijwillige basis gebruikt kan worden door cliënten wanneer zij zich angstig, onrustig of boos voelen. Een comfortroom is geen alternatief voor separatie maar een ruimte waar cliënten tot rust kunnen komen en zich even af kunnen zonderen van de drukte van de afdeling. Enerzijds draagt een comfortroom dus bij aan de cliëntvriendelijkheid op de afdeling anderzijds kan het ondersteunend zijn in het voorkomen van een crisis of escalatie.</p>

<h3>Een signaleringsplan voor de cliënt</h3>

<p>Een signaleringsplan wordt ingezet om terugval van een cliënt te voorkomen en op tijd, voordat er sprake is van terugval, adequate hulp te starten. Het plan wordt samen met de cliënt opgesteld en ordent de signalen die cliënt afgeeft wanneer hij zich goed voelt, dreigt te decompenseren of is gedecompenseerd. Bij het opstellen van signaleringsplannen gaat men uit van de fasering in de crisis, die per patiënt uniform verloopt. Het doel is om de patiënt zo snel mogelijk terug te brengen tot fase 0. Bovendien hebben veel cliënten baat bij duidelijkheid over welke stappen de professional zal zetten in geval van naderende crisis en vormt het tevens een soort sociaal contract dat ondersteunend kan werken naar de werkrelatie toe. Ook als het niet komt tot een concreet plan kan deze methodiek de gevoeligheid voor belangrijke signalen wel vergroten.</p>

<h3>Ervaringsdeskundigen op de afdeling</h3>

<p>De ervaringsdeskundige ondersteunt de cliënt bij het individuele herstelproces, bij zijn dagelijkse bezigheden en maatschappelijke participatie en emancipatie. Daartoe creëert hij vanuit (h)erkenning, reflectie en begrip ruimte zodat de cliënt zelf aan zijn herstelproces kan werken. De ondersteuning is een samenwerkingsproces waar, vanuit zelfbepaling, ook de omgeving bij betrokken kan worden. Dit zijn voor de cliënt belangrijke personen, maar ook maatschappelijke organisaties die ondersteuning bieden.</p>

<p>De ervaringsdeskundige draagt bij aan het scheppen van maatschappelijke ruimte en participatie. Hij gaat discriminatie en stigmatisering tegen door een positieve cultuur te scheppen. Hij draagt bij aan een compassievol klimaat waarin diversiteit leidraad is. Hij faciliteert het proces van empowerment door een vrije ruimte te genereren waarbinnen mensen in samenspraak met anderen zelf bepalen hoe zij hun leven vormgeven.</p>

<div class="line">&nbsp;</div>

<h3>Procesbeschrijvingen:</h3>

<ul>
<li>Richtlijnen ComfortRoom</li>
<li>Het CrisisSignaleringsPlan</li>
<li>Eerste Vijf Minuten</li>
<li>Verpleegkundige Rapportage</li>
<li>Visites lopen op de HC</li>
<li>Het ZorgAfstemmingsGesprek</li>
<li>Het Persoonlijk Begeleiderschap</li>
</ul>

<div class="line">&nbsp;</div>

<div style="text-align: center;">Opmaak: Suryani & Ernst Dommershuijzen</div>

</body>

</html>